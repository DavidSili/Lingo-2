# Lingo 2.3
Program za učenje stranih jezika

Ovaj program sam napravio kako bih učio strane reči (što je jedan veći deo učenja nekog stranog jezika). Za razliku od prve verzije, u ovoj verziji moguće je učiti i deklinacije (što je takođe jedan veći deo učenja stranog jezika).
Originalno sam program ne sadrži ni jednu reč, odnosno, par reči (sa maternjeg jezika na strani jezik i obrnuto), nego se bazira na učenju reči koje su uneli korisnici sa dodeljenim statusom editora ili admin.
Program je sa par osnovnih funkcija prilagođen i pristupu sa mobilnih uređaja.
Poseban trud sam uložio u motivisanje korisnika za učenje reči/deklinacija kroz testove na sledeće načine (uglavnom kroz obezbeđivanje statistike):
- Uspešnost svakog testa i pojedinačnih reči na tom testu se beleže
- Stalno prisustvo statističkog panela sa leve strane sa 40-ak vrednosti, svaka sa svojim ciljevima
- Mogućnost postizanja rekorda sprem drugih korisnika na istoj bazi

Glavni delovi programa su:
- Reči
- Deklinacije

Glavne funkcije programa su:
- Unos
- Izmena (i brisanje)
- Test
- Učenje (pregled reči/deklinacija)

Funkcije programa prilikom unosa reči:
- Reči na maternjem i stranom jeziku
- Unos sinonima (više od jednog sinonima je moguće uneti, koji se takođe prihvataju kao tačan odgovor)
- Unos komentara (koje se prikazuje na testu, u slučaju homonima - kada jedna reč može imati sasvim drugo značenje)
- Dodeljivanje reči u određenu grupu (npr. po lekcijama)

Funkcije prilikom testa reči:
- Biranje broja postavljenih pitanja
- Biranje pitanja na osnovu ličnog ili opšteg uspeha
- Biranje različitih tipova testa (sve reči, nove reči, slabije poznate, bolje poznate, miksevi reči, reči koje nisu iskočile u toku poslednjih nedelju ili mesec dana, ...)
- Test po grupama reči (npr. po lekcijama)
- Nakon ispunjavanja testa dobija se statistika sa tačnim rešenjima i procentom uspeha.

Funkcije prilikom unosa deklinacija:
- Tabela deklinacije se može dizajnirati onako kako vama odgovara. Prilikom dizajniranja upisuju se i zadaci (npr. koje lice i koji broj) i odgovori. Interfejs je grafički lepo uređen (sa obzirom na kompleksnost definisanja izgleda deklinacije)

Funkcije prilikom testa deklinacija:
- Nakon testa možete da pregledate statistike i da vidite u procentima koliko dobro ste do sada naučili tu deklinaciju.

Funkcije admin panela:
- pregled statistika za korsnike
- otvaranje mogućnosti učenja novih jezičkih parova

Funkcije mobilne aplikacije:
- jednostavan unos reči
- test na osnovu zadate reči i ponuđenih odgovora (posebno se vodi statistika za taj način testiranja)
